---
blocks:
  - tagline: Iemand is u onlangs ontvallen en u kiest voor een Christelijke uitvaart.
    headline: 'Uitvaart '
    text: "**In onze parochiegemeenschap proberen wij de uitvaarten zo goed als mogelijk te verzorgen in onderling overleg met de familie.**\n\n**Hopelijk kan u zo in alle rust afscheid nemen van uw dierbare familielid.**\n\n**Aarzel niet met ons contact op te nemen indien u vragen hebt.**\n\n**U kan terecht\_op het secretariaat 016 250459 of bij Lieven Dries, 0479 53 96 58, pastoraal werker van de gemeenschap.**\n\n**Onderaan de links kan u al een beetje het basisprincipe vinden van onze werking.**\n"
    actions:
      - label: info op kerknet
        type: button
        icon: true
        link: >-
          https://www.kerknet.be/kerknet-redactie/artikel/ik-wil-een-kerkelijke-uitvaart-aanvragen
      - label: Uitvaartcentrum Op Eigen Wijze
        type: button
        icon: true
        link: 'https://op-eigen-wijze.com/'
      - label: Uitvaartcentrum Torreele Castelein bvba
        type: button
        icon: true
        link: 'https://www.torreele-castelein.be/'
      - label: Begrafenisondernemer Pues
        type: button
        icon: true
        link: 'https://www.pues.be/'
    image:
      src: 'https://assets.tina.io/fe0d2fdd-76d5-4873-b6c7-c4abdafd8901/uitvaart.gif'
    _template: hero
  - body: "Bij een overlijden contacteert de familie zelf een uitvaartondernemer.\n\nDeze vraagt onder meer of een kerkelijke uitvaart gewenst is. Zo ja, contacteert de uitvaartondernemer de parochie om de dag te bespreken. De uitvaarten vinden plaats van maandag tot en met zaterdag om 10 u, 11.30 u of 14 u.\n\nDe uitvaart zal, op aanraden van het bisdom, een gebedsdienst zijn. Indien de familie zelf een voorganger heeft mag deze gerust voorgaan in de gebedsdienst (met of zonder communie).\n\nNa de aanmelding van de uitvaart, neemt de voorganger contact op met de familie om een afspraak te maken om de uitvaart voor te bereiden. De familie en de voorganger bepalen samen hoe de viering uiteindelijk wordt. Er is heel veel mogelijk om de uitvaart te laten uitgroeien tot een mooie viering. De familie kan zelf een aantal teksten schrijven (terugblik op het leven, enkele ervaringen, een afscheidsgroet,…) die eventueel door iemand van de familie zelf gelezen worden. Ook de standaard teksten voor de viering (lezingen, voorbeden, …) worden in samenspraak met de voorganger gezocht.\n\nWat de muziek betreft, zijn er verschillende mogelijkheden. Maar, al de muziek moet passen binnen het kader van de uitvaartliturgie. U kan kiezen voor:\n\n*   Orgelmuziek of pianomuziek (u kiest zelf een organist/pianist of u doet een beroep op de parochie voor deze keuze) al dan niet in combinatie met een koor (hiervoor dient u zelf te zorgen).\n*   CD-muziek: de parochie biedt na overleg CD-muziek aan in het genre (religieus of klassiek of meditatief). De familie kan ook zelf zorgen voor de CD-muziek. Keuze dient gemaakt te worden uit religieuze of klassieke of meditatieve muziek met eventueel een aanvulling van max 2 stukken ‘populaire’ muziek maar\_die passen in de liturgie\_(dit dient steeds te worden voorgelegd aan de voorganger).\n*   Instrumentale/vocale life-muziek: De familie zorgt dan zelf voor een ensemble, zanger(es), …\_\_of maakt gebruik van het voorstel van de parochie.\n\nDe momenten waarop zeker muziek moet voorzien worden (bijkomende momenten zijn mogelijk):\n\n20 minuten voor de viering - tijdens de intrede (wanneer de overledene naar voor wordt gebracht) - bij de bijbellezing - tijdens het persoonlijke afscheid (de ‘offergang’) - tijdens de communie (indien van toepassing) - uittrede (wanneer de overledene naar buiten wordt gedragen).\n\nDe bijdrage voor een uitvaartviering is in het bisdom Mechelen-Brussel vastgelegd op € 275 EUR. Deze kosten\_ worden verrekend via de begrafenisondernemer.\n\nIn onze gemeenschap is het de gewoonte dat er enkele weken na de uitvaart een herdenkingsviering zal plaatsvinden. Dit valt normaal gezien op de eerste zondag van de volgende maand na de uitvaart (of als gewenst een andere datum na afspraak met de familie).\n\n**Op 1 november (om 10 u) nodigen wij u opnieuw uit voor de herdenkingsviering**\_van alle overledenen van het voorbije jaar. Bij die gelegenheid zal de familie ook het kruisje meekrijgen als aandenken.\n\n**Onze gemeenschap wenst u alvast veel sterkte in deze moeilijke dagen.**\n"
    _template: content
---

