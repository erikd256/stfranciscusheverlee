---
blocks:
  - tagline: "Proficiat,\_u hebt ervoor gekozen elkaar het ja-woord te geven en dat moet gevierd worden!"
    headline: ''
    text: "# **Kerkelijk huwelijk**\n\nOnze parochiegemeenschap gaat bij deze gelegenheid graag met u op weg. Verloofden melden zich liefst zes maanden voor hun huwelijk op het parochiesecretariaat op 016 250 459.\_\_\n\nIn 1 à 2 beenkomsten volgt er een persoonlijk gesprek over de zin van een christelijk huwelijk en over de vormgeving van de huwelijksviering (desgewenst aan de hand van een samen te stellen huwelijksboekje).\n\nTijdens de viering kan er beroep gedaan worden op muzikanten van onze gemeenschap:\_een organist/pianist. Wensen jullie andere muzikanten (zang of instrument) dan dienen jullie daar zelf voor te\_\_zorgen. Dit alles is niet standaard voorzien in de prijs maar kan geregeld worden indien jullie dit wensen.\n\nDe bijdrage voor een huwelijksviering is in het bisdom Mechelen-Brussel bepaald op € 275. De afrekening van dit bedrag wordt geregeld voor de huwelijksviering via het parochiesecretariaat\_of kan overgeschreven\_worden op het rekeningnummer BE27 7343 4406 5473 van de VPW Leuven, afdeling Sint-Franciscus.\_\_\_\n\nHebt u in uw familie een eigen priester? Geen probleem, neem dan contact op met de parochie voor de praktische afspraken te maken.\n\nVeel succes bij de voorbereidingen van deze prachtige dag!\n\n# **Belofteviering**\n\nIs er ook iets mogelijk voor mensen die eigenlijk niet voor de kerk kunnen trouwen?\n\nNatuurlijk, wij willen samen vieren met en rond twee mensen die elkaar gevonden hebben en met elkaar door het leven willen gaan.\n\nDaarvoor bieden wij een alternatieve viering aan (gebedsviering of eucharistie) die geen huwelijk is. In onze parochie heet deze viering een ‘belofteviering’.\_\_In deze viering beloven jullie elkaar genegenheid en trouw.\n\nDe nodige voorbereidingen zijn zoals een gewoon huwelijk en staan hierboven beschreven.\n\nVeel succes bij de voorbereidingen van deze prachtige dag!\n"
    actions:
      - label: >-
          Welkom op deze site! Hier vind je alles wat je wilt weten over de
          keuze voor een kerkelijk huwelijk en de voorbereiding erop
        type: button
        icon: true
        link: 'https://www.kerknet.be/organisatie/trouwen-voor-de-kerk'
    _template: hero
---

