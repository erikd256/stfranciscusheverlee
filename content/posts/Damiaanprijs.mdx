---
title: Damiaanprijs
desc: ''
heroImg: /uploads/441461284_743201048010764_5045048669730337160_n.jpg
excerpt: >
  Zondag 12 mei was een speciale dag. Niet alleen vierden we alle moeders, we
  kregen die dag ook de Damiaanprijs uit handen van Monseigneur Luc Terlinden in
  de Damiaankerk van Leuven.
author: content/authors/V.D.md
date: 2024-05-12T22:00:00.000Z
---

De paters Heilig Harten van Leuven formuleerden zelf waarom ze ons uitgekozen hebben\:Damiaanprijs 2024 voor de Sint-Franciscusparochie LeuvenDe paters van de Heilige Harten reiken de Damiaanprijs 2024 uit aan het Project van de Sint-Franciscusparochie in Leuven, waarbij parochianen doorheen het ganse jaar met allerlei initiatieven mensen in nood nabij zijn en ondersteunen.Damiaanprijs“Damiaan gaf zijn leven voor anderen en deed dat ook door te zorgen voor de eenvoudigste dingen, zoals knikkers voor de weeskinderen op Molokai. Dat is waar de Damiaanprijs ook vandaag over gaat. Dienstbaar zijn met eenvoudige dingen en mensen gelukkig maken om wie ze zijn. Wij kijken altijd naar projecten die gerund worden door vrijwilligers, op kleine schaal. Kleine initiatieven die veel geluk brengen aan de mensen aan wie ze ten goede komen. De Damiaanprijs wordt gegeven aan mensen die anderen gelukkig maken, mensen die kwetsbaar zijn, mensen die niet meetellen in onze samenleving of het moeilijk hebben”,aldus pater Juan Carlos Tinjaca, delegatie-overste van de Vlaamse paters van de Heilige Harten.De Damiaanprijs is een bronzen Damiaankunstwerk van de Leuvense kunstenaar Willy Peeters.Sint-Franciscusparochie LeuvenDe Damiaanprijs gaat in 2024 naar het project van de Sint-Franciscusparochie in Leuven. Zij stellen zichzelf voor als volgt: “We zijn geen grote parochie maar wel eentje die probeert het hart op de juiste plaats te hebben. Daarbij doen we niet alleen beroep op parochianen, maar sinds enkele jaren ook op mensen daarbuiten. Waar het ooit begon als koken tijdens de feestdagen is het nu uitgegroeid tot koken van 1 november tot 1 april. De tijd die de nachtopvang open is. We willen aandacht hebben voor mensen die het moeilijk hebben in onze eigen stad. We doen dit concreet met: zorgen voor maaltijden voor daklozen, het inzamelen van voedselpakketten,  het bijeenbrengen van kleren in de vastentijd, de begeleiding van een vluchtelingengezin, de verkoop van producten ten voordele van het vluchtelingenhuis in Winksele of Aarschot, de ondersteuning van bar Michotte (op vrijdag kunnen mensen samenkomen en eten in de parochiezaal waarbij gehandicapten van Lovenjoel zorgen voor de ondersteuning). Allemaal kleine initiatieven die toch wel iets betekenen voor bepaalde doelgroepen die het niet altijd gemakkelijk hebben. En dat vinden we als parochieteam heel belangrijk. En ja dit is zeker iets wat mooi aansluit bij wat pater Damiaan zelf zou gewild hebben”.In vele opzichten gaan de medewerkers van dit project van de Sint-Franciscusparochie in Leuven in de voetsporen van Damiaan. In vele kleine, waardevolle initiatieven zijn ze hun medemensen zorgzaam nabij. “Daarom willen wij, de paters van de Heilige Harten,  medebroeders van Damiaan, hem vandaag bedanken voor zijn onbaatzuchtig werk en zijn voorbeeld. Dank aan de mensen van de Sint-Franciscusparochie omdat jullie, om de woorden van Mgr. Terlinden te gebruiken, jullie Molokai hebben gevonden in de armen, de kleinen, de gemarginaliseerden van Leuven en omgeving. Jullie zijn een mooie en verdiende winnaar van de Damiaanprijs 2024", aldus pater Juan Carlos Tinjaca, delegatie-overste van de Vlaamse paters van de Heilige Harten. We waren eigenlijk verbaasd dat we de prijs kregen.We willen inderdaad graag mensen ondersteunen waar we kunnen.Om zo de boodschap van Jezus waar te maken in ons leven.We zijn dankbaar voor deze erkenning en zullen graag onze inzet verder zetten met wat binnen onze mogelijkheden ligt.Een warme dank gaat van mij uit naar ons parochieteam met meerbepaald Denise Meeus en Marion Van Wouwe die hiervan de trekkers zijn. En natuurlijk naar de medewerkers van binnen en buiten onze gemeenschap die dit initiatief mee een hart onder de riem steken. Want zonder hen zou dit niet mogelijk zijn.Laten we verder bouwen aan een levendige gemeenschap waar plaats is voor iedereen geïnspireerd door Jezus boodschap en de boodschap van Sint-Franciscus en Damiaan.Van harteLieven DriesPastoraal werker Sint-FranciscusparochiePastoraal coördinator pastorale zone KesseLinde.![](/uploads/442378252_743201081344094_5909333152593091956_n.jpg)![](/uploads/442366560_743201128010756_5549774844125694011_n.jpg)![](/uploads/442393159_743201071344095_6857182895475332596_n.jpg)
